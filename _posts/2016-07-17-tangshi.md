---
layout: post
title: 唐 诗 (五言古诗)
date: 2016-07-17
categories: blog
tags: [TangShi, ]
description: 唐诗三百首
---

感遇
===

其一
---

张九龄

兰叶春葳蕤， 桂华秋皎洁。

欣欣此生意， 自尔为佳节。

谁知林栖者， 闻风坐相悦。

草木有本心，何求美人折？

其七
---

江南有丹橘， 经冬犹绿林。

岂伊地气暖， 自由岁寒心。

可以荐嘉客， 奈何阻重深。

运命惟所遇， 循环不可寻。

徒言树桃李， 此木岂无阴。

下终南山过斛斯山人宿置酒 
===

李白

暮从碧山下， 山月随人归。

却顾所来径， 苍苍横翠微。

相携及田家， 童稚开荆门。

绿竹入幽径， 青萝拂行衣。

欢言得所憩， 美酒聊共挥。

长歌吟松风， 曲尽河星稀。

我醉君复乐， 陶然共忘机。
